# Матурски


## Игра Ним
### Увод у Ним
Једна од најпознатијих и најзначајнијих игара у Теорији игара јесте Ним.
Следе правила: 
 - Постоје n гомила, свака са произвољним бројем новчића. Два играча играју наизменично, узимајући неки број новчића из једне непразне гомиле. Игра се завршава када један од играча нема могућих потеза, другим речима када су све гомиле празне, те је победник онај који је узео последњи новчић.

### Дефиниције
Како би се анализирао Ним мора увести неколико појмова. 
**Стање игре** је облика $[x_1,x_2,...,x_n]$ где је $x_i$ број новчића у *i*-тој гомили. Може се закључити да у Ниму има $\sum_{i=1}^nx_i + 1$ стања игре.

 **Победничко стање** је стање игре које води ка победи ако играмо оптималном стратегијом, а **губитничко** **стање**  је стање игре које води ка губитку ако наш противник игра оптимално.

**Искључиво или** $\oplus$ је операција која за два броја $x$ и $y$ у њиховом бинарном облику произведе број који има бит 1 тамо где бројеви $x$ и $y$ имају различите битове.
*Пример:* 
Операција искључиво или примењена на бројеве 19 и 25
$$\displaylines{
	&10011\\ 
	\oplus&11001 \\ \hline 
	&01010
}$$
Као што видимо из примера 19 $\oplus$ 25 = 10.
Једна важна особина која ће се користити јесте да је $(\Bbb N_0, \oplus)$ Абелова група, где су за сваки број $x \in \Bbb N_0$ неутралан елемент 0, а инверзан елемент $-x = x$.

**Ним збир** је вредност $S = x_1\oplus x_2\oplus...\oplus x_n$ , где је $\oplus$ операција искључиво или.

### Анализа
Сваком стању игре у Ниму може се доделити статус победничког или губитничког и то на рекурзивни начин:
 - Тривијално,  $[0,0,...,0]$ је губитничко стање са Ним збиром 0. 
 - Стања која доводе само до победничких стања су губитничка. Њихов Ним збир је такође 0, јер кад променимо једну вредност $x_i$ промени се цео Ним збир и буде не-нула, другим речима никад нећемо моћи са таквог стања доћи на $[0,0,...,0]$ 
 - Стања која доводе бар до једног губитничког стања су победничка. Њихов Ним збир је различит од 0.
 
 Игра Ним се може победити само ако се креће са победничког стања. На сваком потезу потребно је свести Ним збир на 0 (губитничко стање). Нека је Ним збир тренутно $S$, и  промена вредности $x_i$  на нову вредност $x^\prime_i$ доводи до: 
 $$\displaylines{S\oplus x_i \oplus x^\prime_i = 0 \implies  x^\prime_i = S\oplus x_i}$$
 Дакле треба заменити вредност $x_i$ за које важи $x_i > x^\prime_i =  S\oplus x_i$. Мора да постоји вредност $x_j$ таква да има сетован највиши бит од $S$ па ће за такво $x_j$ важити $x_j > S \oplus x_j$, те ће увек постојати оптималан потез.

### Уопштавање
Испостави се да овакво анализирање може да се уопшти, и да се на сличан начин реши више различитих игара.

## Спраг-Гранди функција
